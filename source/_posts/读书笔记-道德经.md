---
title: 读书笔记-道德经
date: 2023-09-14 16:58:34
tags:
    - 读书笔记
categories: 
    - 读书笔记
---

## 一：概述

道德经，分为道经和德经，内容主要是两块，一块是帝王治理天下之术，一块是为人处世之道。

## 二：节选

* 道可道，非常道，名可名，非常名。无名天地之使，有名天地之母。
* 天下皆知美之为美，斯恶已。皆知善之为善，斯不善已。故有无相生，难易相成，长短相较，高下相倾，音声相和，前后相随。是以圣人处无为之事，行不言之教；万物作焉而不辞，生而不有，危而不持，功成而弗居，是以不去。
* 上善若水。水善利万物而不争，处众人之所恶，故几于道。居善地，心善渊，与善仁，言善信，正善治，事善能，动善时。夫唯不争，故无尤
* 大道废，有仁义;智慧出，有大伪;六亲不和，有孝慈;国家昏乱，有忠臣。
* 曲则全，枉则直，洼则盈，敝则新，少则得，多则惑。是以 圣人抱一为天下式。不自见，故明;不自是，故彰;不自伐， 故有功;不自矜，故长。夫唯不争，故天下莫能与之争。古 之所谓曲则全者，岂虚言哉!诚全而归之。
* 企者不立，跨者不行，自见者不明，自是者不彰，自伐者无 功，自矜者不长。其在道也，曰“馀食赘行”。物或恶之， 故有道者不处。
* 知其雄，守其雌，为天下谿。为天下谿，常德不离，复归于婴儿。知其白，守其黑，为天下式。为天下式，常德不忒，复归于无极。知其荣，守其辱，为天下谷，常德乃足，复归于朴。朴散则为器，圣人用之，则为官长，故大制不割。
* 知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。
* 将欲歙之，必固张之;将欲弱之，必固强之;将欲废之，必固兴之;将欲夺之，必固与之。是谓微明。柔弱胜刚强。鱼不可脱于渊，国之利器不可以示人。
* 上德不德，是以有德;下德不失德，是以无德。上德无为而无以为;下德为之而有以为。上仁为之而无以为;上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄，而乱之首。前识者，道之华，而愚之始。是以大丈夫处其厚，不居其薄;处其实，不居其华。故去彼取此。
* 反者道之动，弱者道之用。天下万物生于有，有生于无。
* 道生一，一生二，二生三，三生万物。万物负阴而抱阳，冲气以为和。人之所恶，唯孤、寡、不穀，而王公以为称。故物或损之而益，或益之而损。人之所教，我亦教之。强梁者不得其死，吾将以为教父。
* 其安易持，其未兆易谋。其脆易泮，其微易散。为之于未有， 治之于未乱。合抱之木，生于毫末;九层之台，起于累土; 千里之行，始于足下。为者败之，执者失之。是以圣人无为 故无败，无执故无失。民之从事，常于几成而败之。慎终如 始，则无败事。是以圣人欲不欲，不贵难得之货;学不学， 复众人之所过。以辅万物之自然，而不敢为。
* 民不畏死，奈何以死惧之?若使民常畏死，而为奇者，吾得执而杀之，孰敢?常有司杀者杀。夫代司杀者杀，是谓代大匠斲，夫代大匠斲者，希有不伤其手矣。
* 人之生也柔弱，其死也坚强。万物草木之生也柔脆，其死也枯藁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。
* 信言不美，美言不信。善者不辩，辩者不善。知者不博，博者不知。圣人不积，既以为人己愈有，既以与人己愈多。天之道，利而不害;圣人之道，为而不争。

## 三：总结

道为世界运转的根基，人应该顺应事物发展的规律做事，不做违背规律的事。
待人处事，常处于一个“下”的位置，比较好。